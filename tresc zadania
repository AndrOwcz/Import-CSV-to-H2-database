Zadanie
Napisać w Javie prostą web aplikację, która umożliwia upload pliku tekstowego (CSV) zawierającego dane użytkowników.
Zawartość pliku powinna zostać wczytana, przetworzona i przechowana w pamięci (mile widziana pamięciowa baza danych np. H2),
tak aby możliwe było wyświetlenie informacji o użytkownikach takich jak:
- ile jest użytkowników łącznie
- lista użytkowników posortowana po wieku (dane do wypisania: imię, nazwisko, wiek, nr. tel), mile widziana paginacja wyników (domyślnie: 5 per strona)
- najstarszy użytkownik z numerem telefonu
Upload kolejnego pliku powinien dodawać użytkowników do istniejącego zbioru, powinna też być opcja usunięcia z pamięci wybranego użytkownika bądź całej ich listy.
Mile widziana możliwość wyszukiwania użytkowników po nazwisku.

Przykładowy plik dostępny do pobrania tutaj: https://pastebin.com/raw/miWfmfVX
Plik jest bardzo kiepskiej jakości. Należy przyjąć założenia:
- imię, nazwisko i data urodzenia są danymi 'obowiązkowymi' dla każdego użytkownika
- numer telefonu powinien składać się z dziewięciu cyfr
- numer telefonu powinien być unikalny (nie jest dopuszczalna sytuacja, w której dwóch użytkowników ma ten sam nr. tel)
Wszelkie problemy wynikające z zawartości pliku należy obsłużyć wedle uznania.

Aplikacja może zawierać proste frontendy (html/css), ale nie musi - może to być też "gołe" REST API prezentujące dane w postaci xml czy json.

Na co warto dodatkowo zwrócić uwagę:
- obsługa błędów i wyjątków
- logowanie zdarzeń
- wykorzystanie dodatkowych bibliotek (mile widziane - nie ma sensu pisać funkcjonalności, które załatwiają biblioteki czy frameworki)